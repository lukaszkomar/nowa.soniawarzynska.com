---
layout: page
lang: pl
title: Biografia - Sonia Warzyńska-Dettlaff
priority: 0.8
---
<article id="bio" class="page type-page status-publish hentry">
    <header class="entry-header">
        <h1 class="entry-title">Biografia</h1>
    </header>
    <div class="entry-content" style="text-align: justify;">
        <p>Urodzona w 1990 roku. Swoją edukację artystyczną rozpoczęła w roku 1997 grając na skrzypcach. W 2014r. ukończyła w wyróżnieniem studia magisterskie w Akademii Muzycznej w Krakowie w klasie śpiewu solowego dr hab. Marii Seremet. W czasie nauki w Akademii Muzycznej co roku otrzymywała stypendium „Nagroda Rektora” przeznaczone dla najwybitniejszych studentów.</p>
        <p>Jest laureatką międzynarodowych i ogólnopolskich konkursów wokalnych, m.in.: LII Międzynarodowym Konkursie Wokalnym im. Antonina Dvořáka w Karlovych Varach (1. miejsce oraz 4 nagrody specjalne), XXII Międzynarodowym Konkursie im. Mikuláša Schneidera-Trnavský'ego w Trnavie (nagroda specjalna), VIII Ogólnopolskim Konkursie Wokalnym Impressio Art w Sopocie (2. miejsce), XVI Międzynarodowym Konkursie Sztuki Wokalnej im. Ady Sari w Nowym Sączu (wyróżnienie), VI Ogólnopolskim Konkursie Wokalnym Impressio Art w Sopocie (2. miejsce), VI Ogólnopolskim Konkursie Pieśni i Arii im. Karola Kurpińskiego we Włoszakowicach (2. miejsce), III Międzynarodowym Konkursie Wokalnym im. Giulio Perottiego w Ueckermünde (nagroda specjalna).</p>
        <p>Debiutowała już na drugim roku studiów, wcielając się w rolę Night oraz Nymph w operze „Fairuqueen” Purcella. W 2014 roku wystąpiła jako Zuzanna w „Weselu Figara” Mozarta na deskach Opery Krakowskiej. Niedługo później we Wrocławiu wcieliła się w rolę Hanny Glawari w operetce „Wesoła wdówka” Lehára. Można ją było również usłyszeć w roli Dydony w operze „Dydona i Eneasz” Purcella pod batutą Paula Esswooda w Teatrze Wielkim w Poznaniu. Oprócz tego ma w swoim repertuarze takie role jak: Giulietta z opery „Capuleti e i Montecchi” Belliniego, Pamina z „Czarodziejskiego fletu” Mozarta, Micaëla z „Carmen” Bizeta i tytułowa rola z „Rodelindy” Händla.</p>
        <p>Wielokrotnie występowała na polskich i zagranicznych festiwalach, m.in. „Estivales en Puisaye”, „Festiwal Allegretto – Žilina”, „Festiwal Operní Týden”, czy „Międzynarodowy Festiwal Młodych Laureatów Konkursów Muzycznych”. Pracowała z orkiestrami: Bałtyckiej Filharmonii Młodych, Filharmonii Podkarpackiej, Filharmonii Częstochowskiej, Sinfonia Baltica, Filharmonii Pomorskiej, Štátny komorný orchester Žilina, Městského Divadla Brno, Národního Divadla w Pradze. Śpiewała pod batutą takich dyrygentów jak: Paul Esswood, Rémi Gousseau, František Drs, Ondřej Olos, Juraj Čižmarovič, Rafał Jacek Delekta, Bohdan Jarmołowicz, Adam Klocek, Sylwia Anna Janiak-Kobylińska.</p>
        <p>Doskonaliła swe umiejętności podczas kursów mistrzowskich prowadzonych przez m.in. prof. Evę Blahovą, Izabelę Kłosińską, Rudolfa Piernaya, Helenę Łazarską, Matjaža Robavsa oraz Mariusza Kwietnia.</p>
    </div>
</article>